contact@adevarul.ro

Catre redactia ziarului Adevarul,

Buna ziua,

Suntem un grup de oameni reprezentand micuta localitate Valcelele, din comuna Bobalna, judetul Cluj. Satui de lipsa de reactie, vointa si coloana vertebrala a autoritatilor care conduc prealaudatul judet Cluj, ne-am hotarat sa apelam la presa centrala, pentru a atrage atentia asupra situatiei disperate cu care aceasta zona, cu incarcatura istorica si de o frumusete aparte, se confrunta (precum multe altele din tara, credem noi).
Aceasta decizie de a contacta presa este, mai degraba, un strigat disperat dupa ajutor; autoritatile locale si judetene se intrec in iresponsabilitate, neputinta si lipsa de respect fata de cetatean, iar presa locala nu pare sa aiba capacitatea de a influenta in vreun fel latura politica. In tot acest timp, asistam la o mascarada lipsita de temei, atat din partea presei, cat si a autoritatilor sau chiar a persoanelor publice in mediile online, care prezinta judetul Cluj ca un exemplu de urmat in ceea ce priveste nivelul de trai si lucrarile de infrastructura. Realitatea din judet, insa, contrazice cu totul aceste povesti frumoase, iar localitatea Valcelele este exemplul cel mai la indemana pentru a exemplifica neputinta si, in dese cazuri, reaua vointa a autoritatilor.
Mai intai, un mic istoric. 
Localitatea Valcelele face parte din comuna Bobalna, locul istoric unde s-a desfasurat celebra "Rascoala de la Bobalna" de la 1437-1438, cea mai importanta rascoala din Regatul Ungariei dinainte de razboiul taranesc condus de Gheorghe Doja. Satul Valcelele, in trecut numit Budus, are o incarcatura istorica insemnata, localitatea fiind atestata documentar inca din anul 1345. Este locul de unde ar fi pornit, dupa cum sustin unele surse, insasi celebra rascoala din 1437-1438. Situata la nord de dealul Bobalna, pe cursul superior al raului Olpret, micuta localitate care astazi mai adaposteste doar in jur de 100 de suflete isi poarta inca cu mandrie cicatricile istorice, fiind totodata locul unde s-au nascut doua mari personalitati ale judetului, dar si ale tarii: este vorba de Iulian Pop, primul primar roman al municipiului Cluj-Napoca, si Valer Pop, ministru al Regatului Romaniei si membru al delegației române la negocierile româno-ungare de la Turnu Severin și la Arbitrajul de la Viena.
Iulian Pop a fost primul primar român al municipiului Cluj-Napoca, în intervalul 19 ianuarie 1919 – 13 aprilie 1923, contribuind decisiv la instaurarea administrației românești în Primăria Clujului și celelalte instituții clujene, fiind decorat de Regele Ferdinand cu Ordinul Steaua României în grad de ofițer, pentru merite câștigate în administrarea orașului. Pe lângă lucrări curente ca repararea, întreținerea și modernizarea grădinițelor, școlilor și spitalelor, a străzilor, a rețelelor de apă și canalizare, a barajului Mănăștur, a abatorului comunal, a ștrandului din Parcul Central, în timpul mandatului său a avut loc dezvelirea monumentului Lupa Capitolină, statuie donată de primarul Romei, s-a realizat un concurs de proiecte pentru un pod arc din beton armat peste râul Someș (Podul din Piața Mihai Viteazul), a fost deschisă „Universitatea Daciei Superioare” – actuala Universitate „Babeș-Bolyai” și a fost introdus gazul metan în oraș. La 1 ianuarie 1922 a apărut primul număr al revistei „Administrația”, gazeta oficială a orașului. De asemenea, Primăria a decis să-și asume calitatea de membru fondator la asociațiile sportive „Victoria” și „Universitatea”.
Valer Pop, frate al lui Iulian Pop, a fost primul președinte al A.G.R.U. (Asociația Generală a Românilor Uniți) și a deținut această funcție în perioada 1929 – 1937. Ca membru al P.N.L. a fost ministru al Justiției în guvernul Nicolae Iorga și ministru secretar de stat în guvernele Tătărăscu din anii 1936 – 1937. În perioada 1930-1938 a fost succesiv ministru al Ardealului, de Justiție, Industrie și Comerț în guverne liberale. Avocat si om politic abil, Valer Pop a făcut parte din delegația română la negocierile româno-ungare de la Turnu Severin și la Arbitrajul de la Viena, fiind ulterior arestat si inchis la Sighet de catre comunisti, in 1950. A fost eliberat in 1955, fiind exonerat de acuzatia de a fi fost semnatar al Dictatului de la Viena. Chinurile indurate in puscariile comuniste s-au dovedit insa a-i fi fost fatale, intrucat fostul ministru a incetat din viata la scurt timp de la eliberarea sa, in 1958.
Manati de orgoliul cumva sifonat de a fi stranepotii unor oameni atat de importanti, am decis anul trecut sa inaintam o petitie catre Consiliul Judetean Cluj, in legatura cu starea absolut dezastruoasa a drumului judetean 109B, pe tronsonul ce traverseaza localitatile Tiocu de Sus, Igritia, Valcelele si Osorhel. In acest scop, am deschis si o pagina de Facebook a comunitatii, prin intermediul careia sa putem lua legatura mai usor cu autoritatile locale si judetene (https://www.facebook.com/Comunitatea-V%C3%A2lcelele-Bob%C3%A2lna-1926127160769959/).
Urmarind postarile noastre de pe pagina de Facebook, se poate vedea cum cei de la Directia de Administrarea a Domeniului Public si Privat a judetului Cluj ofera un raspuns optimist, care insa, la un an distanta se dovedeste a fi doar o promisiune nefondata si o dovada a unei lipse crase de competenta si respect fata de contribuabili. Primul lucru care atrage atentia este faptul ca autoritatile judetene vorbesc de localitatea Valcele (nearticulat, aceasta localitate se afla la mai bine de 60 de km distanta si face parte din comuna Feleacu), nicidecum de Valcelele.
Aici intalnim o situatie destul de bizara si, din cate stim noi, proprie "foarte capabililor" conducatori ai judetului Cluj. In judet exista atat localitatea Valcele (nearticulat), care face parte din comuna Feleacu, cat si Valcelele (articulat hotarat), componenta a comunei Bobalna. Dincolo de aspectul anecdotic, locuitorii satului nostru au nenumarate povesti in care firmele de distributie a coletelor ii cauta prin comuna Feleacu, dar si cazuri in care ambulanta chemata pentru bolnavi din satul nostru a ajuns tot in localitatea din Feleacu, ceea ce a adus dupa sine o amenda contraventionala pentru cel care apelase la 112. Colac peste pupaza, inainte ca noi sa intervenim, din nou pe Facebook, la intrarea in sat distre Igritia, pe tablita de intampinare, drumetii erau anuntati ca intra (sau ies, depinde in ce directie circulau) in... supriza... Valcele (nearticulat). In timp ce in celalalt capat al localitatii aparea numele corect - Valcelele. La un moment dat, un echipaj de ambulanta destul de incurcat a oprit langa un membru al familiei nostre, intreband cum se numeste de fapt localitatea, intrucat cadrele medicale erau convinse ca Valcele se afla langa municipiul Cluj-Napoca. Dupa ce i-am rugat sa corecteze aceasta eroare tragi-comica, reprezentantii primariei au reusit, din doua incercari, sa rezolve problema.
Al doilea lucru care atrage atentia in raspunsul la petitia Nr. 100.106/05.03.2019 al Directiei de Administrarea a Domeniului Public si Privat a judetului Cluj este acuzatia ca am fi preluat integral textul petitiei noastre dintr-un articol publicat in ziarul Monitorul de Cluj (http://www.monitorulcj.ro/actualitate/69285-uitati-de-consiliul%20judetean-locul-in-care-s-a-nascut-primul-primar-roman-al-clujului-rupt-de-civilizatie#sthash.FuCuSXHI.dpbs). Acuzatia este complet nefondata, iar probele in acest sens sunt multiple: data la care am trimis noi petitia este anterioara datei in care a aparut articolul din ziar, in articol se precizeaza clar ca redactia ziarului a preluat textul de la noi, postarea noastra de pe Facebook continand exact textul petitiei este anterioara si ea articolului. Fals in acte oficiale, analfabetism functional sau pur si simplu rea intentie, insa ramane scris in acte oficiale ca "taranii" din Valcelele sunt niste plagiatori.
In ultimul rand, ni se promite ca "în perioada imediat următoare, va fi realizată o evaluare și va fi întocmit un referat de încheiere a unui contract de lucrări de întreținere pe acest sector de drum. Lucrările vor demara imediat după întocmirea acestui contract, dar numai în condiții meteorologice favorabile desfășurării acestui tip de lucrări." Totul a ramas la stadiul de promisiune hazardata, intrucat nu s-a mai intamplat nimic. La exact un an dupa acest raspuns si patru anotimpuri mai tarziu, dupa aproximativ 300 de zile cu vreme perfecta pentru acest tip de lucrari, nu s-a executat nici un fel de lucrare. Interesant este faptul ca tronsonul din DJ 109B asfaltat anterior are grave probleme pe unele portiuni, asa cum aratau in 27 februarie cei de la Monitorul de Cluj (http://www.monitorulcj.ro/actualitate/78129-alti-bani-alta-distractie-cj-cluj-plateste-pentru-raspunsuri-de-ce-s-a-surpat-dj-109b#sthash.STIrJsVi.dpbs).
Am revenit cu numeroase postari, una chiar zilele trecute, am comentat la articolele postate de Consiliul Judetean Cluj, insa totul a fost ignorat cu nonsalanta de acesti oameni care mustesc de incompetenta si lipsa de bun simt. Locul unde s-au nascut primarul care practic a inventat versiunea moderna a municipiului Cluj-Napoca si un ilustru ministru al guvernarilor liberale din perioada cea mai buna a acestei tari, aceea a Regatului Romaniei este lasat sa se scufunde in uitare, izolat de civilizatie de o pseudo-carare cu aspect selenar pe care niste autoritati judetene teleportate parca din operele lui Caragiale se incapataneaza sa o numeasca "drum judetean". Autoturismele care frecventeaza zona sunt defectate in mod repetat (in 4 ani noi avem la activ 3 anvelope noi distruse iremediabil, bucse, suspensii, toba distruse) de aceste cratere, unitatile de interventie rapida au reale probleme in a ajunge aici in timp util, iar autobuzele au devenit deja o amintire palida. In aceasta situatie este normal ca astfel de localitati sa se depopuleze, oamenii sa se adanceasca in saracie, iar batranii sa moara singuri intre aceste dealuri ce se incapataneaza sa ramana pe loc pentru a le tine, macar ele, de urat. Tinerii au plecat sau pleaca, cei care ar avea intentia sa se mute aici nu au de ce sa o faca, intrucat ar ramane si ei izolati. Curierii refuza sa mai vina in localitate, masinile ce aprovizioneaza satul cu alimente se raresc de la o zi la alta, autobuzul care circula instre Cluj-Napoca nu mai trece pe aici de la 1 martie, iar cel care circula dinspre Dej vine numai pana in localitatea vecina, unde drumul (DJ 108B) este asfaltat. Locuitorii acestui sat istoric se vad nevoiti sa porneasca pe jos spre municipiul modernizat de un ilustru inaintas al lor. Masina care colecta laptele nu mai vine in localitate, tot din cauza drumului, asa ca putinii oameni care inca muncesc aici isi vad orice speranta spulberata de niste incompetenti ajunsi conducatori de judet. Noi consideram ca aceste fapte sunt chiar incalcari ale drepturilor fundamentale ale omului, insa acest stat ticalos la care platim taxe nu ne protejeaza in nici un fel. Primaria este sub stindardul PSD, in timp ce Consiliul Judetean se declara mandru reprezentant al istoricelor culori liberale. Cu siguranta liberalii din vremea lui Valer Pop i-ar renega pe acesti oameni politici carora refuzam sa le mai atribuim epitete! Saracia domneste aici, desi oamenii se lupta zi de zi pentru a i se impotrivi, dar ce poti face cand toata lumea isi mimeaza responsabilitatile? Cum am putea noi sa evoluam cand politicienii, indiferent de culoare, isi contruiesc gloria liliputana pe nepasare, oropsire si impunerea saraciei ca norma?
Mai presus de toate, asa cum se precizeaza in articolul 13 al OUG 27/2002, în răspunsul la petitie "se va indica în mod obligatoriu temeiul legal al soluției adoptate", ceea ce noua nu ni s-a oferit. Directia de Administrarea a Domeniului Public si Privat a judetului Cluj, are adresa, culmea ironiei, pe strada Alexandru Vaida Voevod, un alt ilustru reprezentant al acestor locuri, in trei randuri prim-ministru al Romaniei si nascut la Bobalna! Domnii de acolo, precum si cei de la Consiliul Judetean, respecta o lege a dumnealor, care le permite sa isi bata joc de oamenii asupra carorar ar trebui sa vegheze...
In judetul Cluj sunt numeroase alte exemple de drumuri absolut dezastruoase (drumul spre Cojocna, drumul catre partiile de schi de la Baisoara, pe tronsonul imediat dupa Cluj-Napoca, etc.), insa DJ 109B, pe o portiune de 10 km  in jurul localitatii noastre este, de departe, o rusine nationala si, probabil, una de magnitudine europeana, daca nu cumva mondiala.

Atasat, va trimitem cateva fotografii edificatoare asupra starii acestui "drum", precum si raspunsul la petitie.

Speram ca ziarul dumneavoastra sa aduca la cunostinta intregii tari situatia disperata a acestei comunitati si, poate ca, de rusine sau de frica, autoritatile clujene sa ia, in sfarsit, masuri pentru a ne readuce si pe noi in randul lumii. Daca nu in randul lumii europene, macar la nivelul unor tari din lumea a treia!

Cu stima,
Familia Varian, reprezentanti ai comunitatii Valcelele Bobalna


