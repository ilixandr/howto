
ă â î Î ș Ș ț

Facem un apel catre domnul primar al comunei Bobalna, Augustin Muresan. Stimate reprezentant al Institutiei Primarului, pentru ca a venit primavara, va rugam sa va treziti din starea de letargie in care v-ati complacut inca de la numirea in functie si sa contactati Consiliul Judetean Cluj, in vederea stabilirii unui plan de reparatii pentru drumul care tranziteaza localitatile Valcelele si Osorhel, DJ 109B. Fiecare zi in care autoritatile locale aleg sa isi mimeze responsabilitatile legale ne consolideaza drumul catre un dezonorant loc in clasamentul celor mai sarace comune din judetul Cluj. In timp ce pe dumneavoastra va asteapta un viitor luminat de pensiile speciale, noi suntem nevoiti sa supravietuim in niste sate depopulate, cu drumuri impracticabile si fara nici o perspectiva. Va reamintim ca Primarul reprezintă unitatea administrativ-teritorială în relaţiile cu alte autorităţi publice, cu persoanele fizice sau juridice române ori străine, precum şi în justiţie. Aşadar, Primăria are o responsabilitate şi ar fi trebuit să trateze cu autorităţile judeţului în legătură cu acest drum judeţean. 
Domnule viceprimar Dan-Florin Pop, "le"-ul adăugat de dumneavoastră la numele gresit al localitatii noastre a fost spălat de prima ploaie... Am revenit la numele, gresit, de "Vilcele"! Ne asteptam la o soluție permanentă, insa s-a dovedit a fi inca o dovada a neputintei autoritatilor in fata problemelor de orice fel.
Reamintim reprezentantilor institutiei Primarului ca dumnealor sunt in aceste pozitii, din care deriva si obligatii, nu numai drepturi, pentru ca au ales de bunavoie sa fie alesi pentru a le ocupa. 
Ca sa o citam pe doamna prim-ministru Dancila, va asiguram ca acestea nu sunt "atacuri la persoane", iar "caracterizarea cea mai buna v-o face romanii".
