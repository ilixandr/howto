Anii vieții

Să-mi rup din suflet strofe, cu tine e ușor,
Să fac din strofe suflet, nu pot, e darul lor,
Al crâncenilor zei, din vremuri ce-au trecut,
Supremele ființe ce stelele-au făcut.

Dar greu nu e cu tine, ci în absența ta,
Când nici vântul nu bate, când toate par a sta...
Te rog să fii cu mine, în mii de dimineți,
Să pot sorbi sub soare, a' tale frumuseți!

Când vine primăvara, cu-a' sale cânturi iuți,
Al meu suflet e câmpul, umbrit de norii muți,
Dar plouă cu-al tău zâmbet, și inimile cresc,
Pe campul vieții mele, căci zâmbetu-ți iubesc!

Și vine caldă vară, și-mi pun inima-n soare,
Și stau pândind să sorb din farmecele tale,
Din vorba ta cea blândă, ca soarele râzând,
Mereu alinătoare, mereu cu suflet blând! 

Iar toamna ta e caldă, cu roade sufletești,
Cu tot ce ai nevoie ca lumea să iubești!
Dar nu iubesc eu lumea, căci tu ești lumea mea
Și de nu ai fi aicea, pe cer n-ar fi vreo stea...

Zăpada iernii tale e caldă ca și tine,
Și-n neaua vieții mele țe tin mereu cu mine!
Splendida ta ființă mă face să tânjesc,
Să fiu mai bun în lume, căci știu că te iubesc!
