ă â î Î ș Ș ț

Revenim în legătură cu starea drumului județean 109B, tronsonul situat între localitățile Tiocul de Sus - Igriția - Vâlcelele - Oșorhel. Acum 2 luni, Direcția de Administrare a Domeniului Public şi Privat al județului Cluj ne asigura că vor demara lucrări de întreținere pe acest sector de drum. Lucrările ar fi trebuit să demareze, conform dumnealor, imediat după încheierea unui contract, în condiţii meteorologice favorabile. Între timp, nu s-a întamplat absolut nimic, suntem obligați să circulăm pe același drum cu aspect selenar, dar plătim taxe, impozite și roviniete de parcă totul ar fi ca în Vest. Acum mai bine de 2 milenii, în Imperiul Roman existau drumuri pavate, incomparabil mai bune decât acest tronson al DJ 109B. @cjcluj, nu ați uitat să ne atenționați că au fost executate lucrări pe acest drum, între kilomentrul 0+000 și kilometrul 19+300, dar știm și noi, ca și dumneavoastră, că acele lucrări din 2016 sunt de o calitate îndoielnică. A se vedea acest articol de pe @monitorulcj: https://www.monitorulcj.ro/politica-administratie/70626-psd-cluj-reabilitare-de-doi-lei-a-dj-109-b-fundatura-cornesti
Domnule @Alin Tise, ați afirmat în 2017 că "reabilitarea şi modernizarea drumurilor judeţene reprezintă... o prioritate absolută a actualului mandat în fruntea Consiliului Judeţean". Ori, pe DJ 109B, nu se vede modernizarea, iar pe sectorul care tranzitează localitatea noastră, nici măcar reabilitarea. Vremea a fost ideală pentru lucrări în aceste 2 luni. Donați prompt pentru reparația patrimoniului Franței, în timp ce noi, contribuabilii României, suntem lăsați în mizerie. De ce nu ați fost la fel de prompți și în această privință? Aşteptați cumva 2020 ca să demarați lucrările? Așa doriți să sprijiniți PNL în campanie?
Autoritățile locale, reprezentând PSD-ul, nu ne sprijină cu nimic în acest demers, motivând că drumul e responsabilitatea Consiliului Județean. Dar oare nu sunt dumnealor reprezentanții noștri? 
Localitatea noastră a "revenit" la numele de "Vîlcele". Domnule viceprimar Dan Florin Pop, "le"-ul adăugat de dumneavoastră a fost spălat de prima ploaie... Şi dumneavoastră așteptaţi 2020 pentru o soluție permanentă?
Încurajăm comunitatea să semnaleze mai rapid problemele, evitând indiferența, în speranța că nu vom mai ajunge în situații disperate, precum cele semnalate!
