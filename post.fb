ă â î Î ș Ș ț

Unul dintre monumentele importante ale istoriei naționale, lăsat în paragină de niște autorități locale incapabile să-i înțeleagă valoarea

Monumentul este o punte de legătură cu trecutul, amintirea vie a scrificiului și curajului celor de dinaintea noastră. La fundația evoluției neamului românesc stau numai câteva evenimente istorice, de o importanță majoră, iar Răscoala de la Bobâlna este unul dintre ele.
Prin abandonarea monumentului, aruncăm de fapt în negura uitării întreaga jertfă a strămoșilor noștri, sacrificiul suprem ale cărui consecințe au schimbat cursul istorie naționale și de ale cărui rod s-au bucurat toate generațiile care i-au urmat.
În ciuda faptului că fantomaticul drum de acces către Monumentul Răscoalei este complet impracticabil, din când în când își mai fac apariția câțiva turiști sfioși, atrași parcă de magnetismul ecoului subliminal al unei epoci de mult apuse. O epocă în care onoarea, curajul și jertfa erau stâlpii comunității.
Deși potențialul turistic și cultural al monumentului este imens, el este perceput de autorități ca o adevărată povoară, dovadă fiind starea jalnică în care se află edificiul și împrejurimile sale.
În aceste vremuri în care ne focusăm sistematic pe tot ceea ce separă etnia română de cea maghiară, uităm, parcă intenționat, tot ceea ce ne leagă și ne-a legat. Inimi împietrite, ne încăpățânăm să uităm că strămoșii noștri, uniți în simțire, au trecut peste toate piedicile impuse de limbaj sau cultură, spre a lupta umăr la umăr împotriva samavolniciei unor conducători mânați, ca și cei de azi, numai de disprețul față de ceea ce înseamnă cu adevărat să fii om. Cuvintele scrise pe monument relevă importanța acestuia în stabilitatea unității naționale: "În acest loc, țăranii români și unguri din Transilvania, în primăvara anului 1437, au dat lupta cu nobilimea pentru a scăpa de poverile de neîndurat și a scutura jugul de nesuferit al șerbiei".
Antiteza evidentă dintre monumentul simbol al sacrificiului suprem pentru posteritate și anvergura redusă a edililor locali, a căror viziune nu poate depăși sfera intereselor personale, conturează mai clar decât orice altceva profilul adevăratului lider al unei comunități, mereu dispus să înfrunte cele mai aspre încercări, nu spre a-și spori bunăstarea sau stima de care se bucură, ci pentru a se asigura că aceia care vor veni după el vor trăi măcar un pic mai bine.

În încheiere, dorim să le reamintim conducătorilor actuali că tot ceea ce fac în interes propriu o să moară odată cu ei, iar numai ceea ce fac pentru ceilalți poate trece proba vremurilor. Marturie stă monumentul, prin care un neam întreg iși arată recunoștința, după aproape 6 veacuri de la faptele eroice. 

Un monument mult prea mare în mijlocul unor oameni mult prea mici...





https://www.green-report.ro/sesizare-garda-mediu-reciclabile/
http://reciclare.declic.ro/
https://lege5.ro/Gratuit/gi4dsmbxgqyq/ordonanta-de-urgenta-nr-74-2018-pentru-modificarea-si-completarea-legii-nr-211-2011-privind-regimul-deseurilor-a-legii-nr-249-2015-privind-modalitatea-de-gestionare-a-ambalajelor-si-a-deseurilor-de-am
http://legislatie.just.ro/Public/DetaliiDocument/33817
